# Leczo z kabaczkiem

Meal: _Lunch_, Course: _Main dish_

## Ingredients

- 1 kabaczek
- 7 pieczarek
- 1 cebula
- 1 papryka czerwona
- 1⁄2 papryki żółtej
- 1⁄2 innej papryki
- 2 pomidory
- 1 ząbek czosnku
- 180 g cienkiej kiełbasy
- 1⁄2 łyżeczki soli
- 1⁄2 łyżeczki pieprzu mielonego
- 1⁄2 łyżeczki oregano
- 1⁄2 łyżeczki Vegety
- 1⁄2 łyżeczki cukru
- 2 łyżeczki koncentratu pomidorowego
- 2 liście laurowe
- 3 ziela angielskie
-  masło do smażenia

## Directions

1. Kabaczka obieramy ze skóry, wycinamy łyżką miąższ (którego się pozbywamy) i kroimy w kostkę.
2. Cebulę siekamy. Papryki oczyszczamy z nasion i kroimy w kostkę.
3. Z pomidorów usuwamy skórkę (zalewamy pomidory wrzątkiem, a po chwili skórka z łatwością zejdzie) oraz zdrewniałą część i kroimy w kostkę.
4. Ząbek czosnku siekamy. Kiełbasę kroimy w półtalarki, podobnie robimy z pieczarkami.
6. Do przygotowania lecza przygotowujemy średni garnek oraz patelnię. 
7. Na patelni rozgrzewamy niewielką ilość masła i podsmażamy kabaczka. 
8. Przekładamy do garnka. Patelnię otłuszczamy i podsmażamy pieczarki, doprawiając szczyptą pieprzu oraz vegety. 
9. Pod koniec smażenia dodajemy posiekaną cebulę i jeszcze chwilę podsmażamy po czym przekładamy do garnka, do którego dodajemy również ziele angielskie i liście laurowe.
10. Patelnię ponownie otłuszczamy i podsmażamy kiełbasę, a kiedy ładnie się zrumieni przekładamy do garnka.
11. Ponownie otłuszczamy patelnię i podsmażamy paprykę - przekładamy do garnka.
12. Na końcu podsmażamy pokrojone pomidory z posiekanym ząbkiem czosnku oraz ze szczyptą soli oraz oregano - przekładamy do garnka.
13. Całość w garnku wstawiamy na mały palnik i dokładnie mieszamy.
14. Podduszamy jeszcze przez około 15 minut na małym ogniu, doprawiając koncentratem pomidorowym, szczyptą cukru, 1⁄2 łyżeczki soli, 1⁄2 płaskiej łyżeczki pieprzu mielonego, 1⁄2 płaskiej łyżeczki oregano i opcjonalnie ostrą mieloną papryką.



